
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8" /><meta name="viewport" content="width=device-width, initial-scale=1"><link rel="canonical" href="https://openbible.com/wlco/genesis/38.htm"><title>Genesis 38 WLC Consonants Only</title><link rel="stylesheet" href="../../bible.css" type="text/css" media="Screen" /><link rel="stylesheet" href="../../print.css" type="text/css" media="Print" /></head><body><div id="fx"><table width="100%" border="0" cellspacing="0" cellpadding="0" id="fx2"><tr><td><iframe width="100%" height="30" scrolling="no" src="../cmenus/genesis/38.htm" align="left" frameborder="0"></iframe></td></tr></table></div><div id="blnk"></div><div align="center"><table width="100%" border="0" cellspacing="0" cellpadding="0" class="maintable"><tr><td><div id="fx5"><table width="100%" border="0" cellspacing="0" cellpadding="0"><tr><td><iframe width="100%" height="112" scrolling="no" src="../top.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav1/genesis/38.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav2/genesis/38-1.htm" frameborder="0"></iframe></td></tr></table></div></td></tr></table></div><div align="center"><table width="100%" border="0" cellspacing="0" cellpadding="0" class="maintable3"><tr><td><div id="movebox2"><table width="100%" border="0" cellspacing="0" cellpadding="0" align="center"><tr><td><iframe src="../../menu.htm" width="100%" height="50" scrolling="no" frameborder="0"></iframe></td></tr></table><table border="0" align="center" cellpadding="0" cellspacing="0"><tr><td><div id="topheading"><a href="../genesis/37.htm" title="Genesis 37">&#9668;</a> Genesis 38 <a href="../genesis/39.htm" title="Genesis 39">&#9658;</a></div></td></tr></table></div><div align="center" class="maintable2"><table border="0" cellspacing="0" cellpadding="0" align="center"><tr><td><div id="leftbox"><div class="padleft"><div class="vheading"><table width="100%"><tr><td width="100%" valign="top">WLC Consonants Only</tr></table></div><div class="chap"><div style="direction:rtl"><p class="hebrew"><span class="reftext"><a href="../../text/genesis/38-1.htm"><b>1</b></a></span>ויהי בעת ההוא וירד יהודה מאת אחיו ויט עד־איש עדלמי ושמו חירה׃ 
<span class="reftext"><a href="../../text/genesis/38-2.htm"><b>2</b></a></span>וירא־שם יהודה בת־איש כנעני ושמו שוע ויקחה ויבא אליה׃ 
<span class="reftext"><a href="../../text/genesis/38-3.htm"><b>3</b></a></span>ותהר ותלד בן ויקרא את־שמו ער׃ 
<span class="reftext"><a href="../../text/genesis/38-4.htm"><b>4</b></a></span>ותהר עוד ותלד בן ותקרא את־שמו אונן׃ 
<span class="reftext"><a href="../../text/genesis/38-5.htm"><b>5</b></a></span>ותסף עוד ותלד בן ותקרא את־שמו שלה והיה בכזיב בלדתה אתו׃</p>
<p class="hebrew"><span class="reftext"><a href="../../text/genesis/38-6.htm"><b>6</b></a></span>ויקח יהודה אשה לער בכורו ושמה תמר׃ 
<span class="reftext"><a href="../../text/genesis/38-7.htm"><b>7</b></a></span>ויהי ער בכור יהודה רע בעיני יהוה וימתהו יהוה׃ 
<span class="reftext"><a href="../../text/genesis/38-8.htm"><b>8</b></a></span>ויאמר יהודה לאונן בא אל־אשת אחיך ויבם אתה והקם זרע לאחיך׃ 
<span class="reftext"><a href="../../text/genesis/38-9.htm"><b>9</b></a></span>וידע אונן כי לא  לו יהיה הזרע והיה אם־בא אל־אשת אחיו ושחת ארצה לבלתי נתן־זרע לאחיו׃ 
<span class="reftext"><a href="../../text/genesis/38-10.htm"><b>10</b></a></span>וירע בעיני יהוה אשר עשה וימת גם־אתו׃ 
<span class="reftext"><a href="../../text/genesis/38-11.htm"><b>11</b></a></span>ויאמר יהודה לתמר כלתו שבי אלמנה בית־אביך עד־יגדל שלה בני כי אמר פן־ימות גם־הוא כאחיו ותלך תמר ותשב בית אביה׃</p>
<p class="hebrew"><span class="reftext"><a href="../../text/genesis/38-12.htm"><b>12</b></a></span>וירבו הימים ותמת בת־שוע אשת־יהודה וינחם יהודה ויעל על־גזזי צאנו הוא וחירה רעהו העדלמי תמנתה׃ 
<span class="reftext"><a href="../../text/genesis/38-13.htm"><b>13</b></a></span>ויגד לתמר לאמר הנה חמיך עלה תמנתה לגז צאנו׃ 
<span class="reftext"><a href="../../text/genesis/38-14.htm"><b>14</b></a></span>ותסר בגדי אלמנותה מעליה ותכס בצעיף ותתעלף ותשב בפתח עינים אשר על־דרך תמנתה כי ראתה כי־גדל שלה והוא לא־נתנה לו לאשה׃ 
<span class="reftext"><a href="../../text/genesis/38-15.htm"><b>15</b></a></span>ויראה יהודה ויחשבה לזונה כי כסתה פניה׃ 
<span class="reftext"><a href="../../text/genesis/38-16.htm"><b>16</b></a></span>ויט אליה אל־הדרך ויאמר הבה־נא אבוא אליך כי לא ידע כי כלתו הוא ותאמר מה־תתן־לי  כי תבוא אלי׃ 
<span class="reftext"><a href="../../text/genesis/38-17.htm"><b>17</b></a></span>ויאמר אנכי אשלח גדי־עזים מן־הצאן ותאמר אם־תתן ערבון עד שלחך׃ 
<span class="reftext"><a href="../../text/genesis/38-18.htm"><b>18</b></a></span>ויאמר מה הערבון אשר אתן־לך ותאמר חתמך ופתילך ומטך אשר בידך ויתן־לה ויבא אליה ותהר לו׃ 
<span class="reftext"><a href="../../text/genesis/38-19.htm"><b>19</b></a></span>ותקם ותלך ותסר צעיפה מעליה ותלבש בגדי אלמנותה׃</p>
<p class="hebrew"><span class="reftext"><a href="../../text/genesis/38-20.htm"><b>20</b></a></span>וישלח יהודה את־גדי העזים ביד רעהו העדלמי לקחת הערבון מיד האשה ולא מצאה׃ 
<span class="reftext"><a href="../../text/genesis/38-21.htm"><b>21</b></a></span>וישאל את־אנשי מקמה לאמר איה הקדשה הוא בעינים על־הדרך ויאמרו לא־היתה בזה קדשה׃ 
<span class="reftext"><a href="../../text/genesis/38-22.htm"><b>22</b></a></span>וישב אל־יהודה ויאמר לא מצאתיה וגם אנשי המקום אמרו לא־היתה בזה קדשה׃ 
<span class="reftext"><a href="../../text/genesis/38-23.htm"><b>23</b></a></span>ויאמר יהודה תקח־לה פן נהיה לבוז הנה שלחתי הגדי הזה ואתה לא מצאתה׃</p>
<p class="hebrew"><span class="reftext"><a href="../../text/genesis/38-24.htm"><b>24</b></a></span>ויהי ׀ כמשלש חדשים ויגד ליהודה לאמר זנתה תמר כלתך וגם הנה הרה לזנונים ויאמר יהודה הוציאוה ותשרף׃ 
<span class="reftext"><a href="../../text/genesis/38-25.htm"><b>25</b></a></span>הוא מוצאת והיא שלחה אל־חמיה לאמר לאיש אשר־אלה לו אנכי הרה ותאמר הכר־נא למי החתמת והפתילים והמטה האלה׃ 
<span class="reftext"><a href="../../text/genesis/38-26.htm"><b>26</b></a></span>ויכר יהודה ויאמר צדקה ממני כי־על־כן לא־נתתיה לשלה בני ולא־יסף עוד לדעתה ׃</p>
<p class="hebrew"><span class="reftext"><a href="../../text/genesis/38-27.htm"><b>27</b></a></span>ויהי בעת לדתה והנה תאומים בבטנה׃ 
<span class="reftext"><a href="../../text/genesis/38-28.htm"><b>28</b></a></span>ויהי בלדתה ויתן־יד ותקח המילדת ותקשר על־ידו שני לאמר זה יצא ראשנה׃ 
<span class="reftext"><a href="../../text/genesis/38-29.htm"><b>29</b></a></span>ויהי ׀ כמשיב ידו והנה יצא אחיו ותאמר מה־פרצת עליך פרץ ויקרא שמו פרץ׃ 
<span class="reftext"><a href="../../text/genesis/38-30.htm"><b>30</b></a></span>ואחר יצא אחיו אשר על־ידו השני ויקרא שמו זרח׃    ס</p></div></div></div><div id="botbox"><div class="padbot"><div align="center">WLC Consonants Only<span class="p"><br /><br /></span>Section Headings Courtesy <a href="http://bereanbible.com/">Berean Study Bible</a><span class="p"><br /><br /></span><a href="https://openbible.com">OpenBible.com</a><span class="p"><br /><br /></span></div></div></div></div></td></tr></table></div><div id="left"><a href="../genesis/37.htm" onmouseover='lft.src="../../leftgif.png"' onmouseout='lft.src="../../left.png"' title="Genesis 37"><img src="../../left.png" name="lft" border="0" alt="Genesis 37" /></a></div><div id="right"><a href="../genesis/39.htm" onmouseover='rght.src="../../rightgif.png"' onmouseout='rght.src="../../right.png"' title="Genesis 39"><img src="../../right.png" name="rght" border="0" alt="Genesis 39" /></a></div><div id="botleft"><a href="#" onmouseover='botleft.src="../../botleftgif.png"' onmouseout='botleft.src="../../botleft.png"' title="Top of Page"><img src="../../botleft.png" name="botleft" border="0" alt="Top of Page" /></a></div><div id="botright"><a href="#" onmouseover='botright.src="../../botrightgif.png"' onmouseout='botright.src="../../botright.png"' title="Top of Page"><img src="../../botright.png" name="botright" border="0" alt="Top of Page" /></a></div><div id="bot"><iframe width="100%" height="1500" scrolling="no" src="../../botmenu.htm" frameborder="0"></iframe></div></td></tr></table></div></body></html>