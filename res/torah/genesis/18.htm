
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8" /><meta name="viewport" content="width=device-width, initial-scale=1"><link rel="canonical" href="https://openbible.com/wlco/genesis/18.htm"><title>Genesis 18 WLC Consonants Only</title><link rel="stylesheet" href="../../bible.css" type="text/css" media="Screen" /><link rel="stylesheet" href="../../print.css" type="text/css" media="Print" /></head><body><div id="fx"><table width="100%" border="0" cellspacing="0" cellpadding="0" id="fx2"><tr><td><iframe width="100%" height="30" scrolling="no" src="../cmenus/genesis/18.htm" align="left" frameborder="0"></iframe></td></tr></table></div><div id="blnk"></div><div align="center"><table width="100%" border="0" cellspacing="0" cellpadding="0" class="maintable"><tr><td><div id="fx5"><table width="100%" border="0" cellspacing="0" cellpadding="0"><tr><td><iframe width="100%" height="112" scrolling="no" src="../top.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav1/genesis/18.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav2/genesis/18-1.htm" frameborder="0"></iframe></td></tr></table></div></td></tr></table></div><div align="center"><table width="100%" border="0" cellspacing="0" cellpadding="0" class="maintable3"><tr><td><div id="movebox2"><table width="100%" border="0" cellspacing="0" cellpadding="0" align="center"><tr><td><iframe src="../../menu.htm" width="100%" height="50" scrolling="no" frameborder="0"></iframe></td></tr></table><table border="0" align="center" cellpadding="0" cellspacing="0"><tr><td><div id="topheading"><a href="../genesis/17.htm" title="Genesis 17">&#9668;</a> Genesis 18 <a href="../genesis/19.htm" title="Genesis 19">&#9658;</a></div></td></tr></table></div><div align="center" class="maintable2"><table border="0" cellspacing="0" cellpadding="0" align="center"><tr><td><div id="leftbox"><div class="padleft"><div class="vheading"><table width="100%"><tr><td width="100%" valign="top">WLC Consonants Only</tr></table></div><div class="chap"><div style="direction:rtl"><p class="hebrew"><span class="reftext"><a href="../../text/genesis/18-1.htm"><b>1</b></a></span>וירא אליו יהוה באלני ממרא והוא ישב פתח־האהל כחם היום׃ 
<span class="reftext"><a href="../../text/genesis/18-2.htm"><b>2</b></a></span>וישא עיניו וירא והנה שלשה אנשים נצבים עליו וירא וירץ לקראתם מפתח האהל וישתחו ארצה׃ 
<span class="reftext"><a href="../../text/genesis/18-3.htm"><b>3</b></a></span>ויאמר אדני אם־נא מצאתי חן בעיניך אל־נא תעבר מעל עבדך׃ 
<span class="reftext"><a href="../../text/genesis/18-4.htm"><b>4</b></a></span>יקח־נא מעט־מים ורחצו רגליכם והשענו תחת העץ׃ 
<span class="reftext"><a href="../../text/genesis/18-5.htm"><b>5</b></a></span>ואקחה פת־לחם וסעדו לבכם אחר תעברו כי־על־כן עברתם על־עבדכם ויאמרו כן תעשה כאשר דברת׃ 
<span class="reftext"><a href="../../text/genesis/18-6.htm"><b>6</b></a></span>וימהר אברהם האהלה אל־שרה ויאמר מהרי שלש סאים קמח סלת לושי ועשי עגות׃ 
<span class="reftext"><a href="../../text/genesis/18-7.htm"><b>7</b></a></span>ואל־הבקר רץ אברהם ויקח בן־בקר רך וטוב ויתן אל־הנער וימהר לעשות אתו׃ 
<span class="reftext"><a href="../../text/genesis/18-8.htm"><b>8</b></a></span>ויקח חמאה וחלב ובן־הבקר אשר עשה ויתן לפניהם והוא־עמד עליהם תחת העץ ויאכלו׃</p>
<p class="hebrew"><span class="reftext"><a href="../../text/genesis/18-9.htm"><b>9</b></a></span>ויאמרו אליו  איה שרה אשתך ויאמר הנה באהל׃ 
<span class="reftext"><a href="../../text/genesis/18-10.htm"><b>10</b></a></span>ויאמר שוב אשוב אליך כעת חיה והנה־בן לשרה אשתך ושרה שמעת פתח האהל והוא אחריו׃ 
<span class="reftext"><a href="../../text/genesis/18-11.htm"><b>11</b></a></span>ואברהם ושרה זקנים באים בימים חדל להיות לשרה ארח כנשים׃ 
<span class="reftext"><a href="../../text/genesis/18-12.htm"><b>12</b></a></span>ותצחק שרה בקרבה לאמר אחרי בלתי היתה־לי עדנה ואדני זקן׃ 
<span class="reftext"><a href="../../text/genesis/18-13.htm"><b>13</b></a></span>ויאמר יהוה אל־אברהם למה זה צחקה שרה לאמר האף אמנם אלד ואני זקנתי׃ 
<span class="reftext"><a href="../../text/genesis/18-14.htm"><b>14</b></a></span>היפלא מיהוה דבר למועד אשוב אליך כעת חיה ולשרה בן׃ 
<span class="reftext"><a href="../../text/genesis/18-15.htm"><b>15</b></a></span>ותכחש שרה ׀ לאמר לא צחקתי כי ׀ יראה ויאמר ׀ לא כי צחקת׃</p>
<p class="hebrew"><span class="reftext"><a href="../../text/genesis/18-16.htm"><b>16</b></a></span>ויקמו משם האנשים וישקפו על־פני סדם ואברהם הלך עמם לשלחם׃ 
<span class="reftext"><a href="../../text/genesis/18-17.htm"><b>17</b></a></span>ויהוה אמר המכסה אני מאברהם אשר אני עשה׃ 
<span class="reftext"><a href="../../text/genesis/18-18.htm"><b>18</b></a></span>ואברהם היו יהיה לגוי גדול ועצום ונברכו בו כל גויי הארץ׃ 
<span class="reftext"><a href="../../text/genesis/18-19.htm"><b>19</b></a></span>כי ידעתיו למען אשר יצוה את־בניו ואת־ביתו אחריו ושמרו דרך יהוה לעשות צדקה ומשפט למען הביא יהוה על־אברהם את אשר־דבר עליו׃ 
<span class="reftext"><a href="../../text/genesis/18-20.htm"><b>20</b></a></span>ויאמר יהוה זעקת סדם ועמרה כי־רבה וחטאתם כי כבדה מאד׃ 
<span class="reftext"><a href="../../text/genesis/18-21.htm"><b>21</b></a></span>ארדה־נא ואראה הכצעקתה הבאה אלי עשו ׀ כלה ואם־לא אדעה׃</p>
<p class="hebrew"><span class="reftext"><a href="../../text/genesis/18-22.htm"><b>22</b></a></span>ויפנו משם האנשים וילכו סדמה ואברהם עודנו עמד לפני יהוה׃ 
<span class="reftext"><a href="../../text/genesis/18-23.htm"><b>23</b></a></span>ויגש אברהם ויאמר האף תספה צדיק עם־רשע׃ 
<span class="reftext"><a href="../../text/genesis/18-24.htm"><b>24</b></a></span>אולי יש חמשים צדיקם בתוך העיר האף תספה ולא־תשא למקום למען חמשים הצדיקם אשר בקרבה׃ 
<span class="reftext"><a href="../../text/genesis/18-25.htm"><b>25</b></a></span>חללה לך מעשת ׀ כדבר הזה להמית צדיק עם־רשע והיה כצדיק כרשע חללה לך השפט כל־הארץ לא יעשה משפט׃ 
<span class="reftext"><a href="../../text/genesis/18-26.htm"><b>26</b></a></span>ויאמר יהוה אם־אמצא בסדם חמשים צדיקם בתוך העיר ונשאתי לכל־המקום בעבורם׃ 
<span class="reftext"><a href="../../text/genesis/18-27.htm"><b>27</b></a></span>ויען אברהם ויאמר הנה־נא הואלתי לדבר אל־אדני ואנכי עפר ואפר׃ 
<span class="reftext"><a href="../../text/genesis/18-28.htm"><b>28</b></a></span>אולי יחסרון חמשים הצדיקם חמשה התשחית בחמשה את־כל־העיר ויאמר לא אשחית אם־אמצא שם ארבעים וחמשה׃ 
<span class="reftext"><a href="../../text/genesis/18-29.htm"><b>29</b></a></span>ויסף עוד לדבר אליו ויאמר אולי ימצאון שם ארבעים ויאמר לא אעשה בעבור הארבעים׃ 
<span class="reftext"><a href="../../text/genesis/18-30.htm"><b>30</b></a></span>ויאמר אל־נא יחר לאדני ואדברה אולי ימצאון שם שלשים ויאמר לא אעשה אם־אמצא שם שלשים׃ 
<span class="reftext"><a href="../../text/genesis/18-31.htm"><b>31</b></a></span>ויאמר הנה־נא הואלתי לדבר אל־אדני אולי ימצאון שם עשרים ויאמר לא אשחית בעבור העשרים׃ 
<span class="reftext"><a href="../../text/genesis/18-32.htm"><b>32</b></a></span>ויאמר אל־נא יחר לאדני ואדברה אך־הפעם אולי ימצאון שם עשרה ויאמר לא אשחית בעבור העשרה׃ 
<span class="reftext"><a href="../../text/genesis/18-33.htm"><b>33</b></a></span>וילך יהוה כאשר כלה לדבר אל־אברהם ואברהם שב למקמו׃</p></div></div></div><div id="botbox"><div class="padbot"><div align="center">WLC Consonants Only<span class="p"><br /><br /></span>Section Headings Courtesy <a href="http://bereanbible.com/">Berean Study Bible</a><span class="p"><br /><br /></span><a href="https://openbible.com">OpenBible.com</a><span class="p"><br /><br /></span></div></div></div></div></td></tr></table></div><div id="left"><a href="../genesis/17.htm" onmouseover='lft.src="../../leftgif.png"' onmouseout='lft.src="../../left.png"' title="Genesis 17"><img src="../../left.png" name="lft" border="0" alt="Genesis 17" /></a></div><div id="right"><a href="../genesis/19.htm" onmouseover='rght.src="../../rightgif.png"' onmouseout='rght.src="../../right.png"' title="Genesis 19"><img src="../../right.png" name="rght" border="0" alt="Genesis 19" /></a></div><div id="botleft"><a href="#" onmouseover='botleft.src="../../botleftgif.png"' onmouseout='botleft.src="../../botleft.png"' title="Top of Page"><img src="../../botleft.png" name="botleft" border="0" alt="Top of Page" /></a></div><div id="botright"><a href="#" onmouseover='botright.src="../../botrightgif.png"' onmouseout='botright.src="../../botright.png"' title="Top of Page"><img src="../../botright.png" name="botright" border="0" alt="Top of Page" /></a></div><div id="bot"><iframe width="100%" height="1500" scrolling="no" src="../../botmenu.htm" frameborder="0"></iframe></div></td></tr></table></div></body></html>