
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8" /><meta name="viewport" content="width=device-width, initial-scale=1"><link rel="canonical" href="https://openbible.com/wlco/genesis/45.htm"><title>Genesis 45 WLC Consonants Only</title><link rel="stylesheet" href="../../bible.css" type="text/css" media="Screen" /><link rel="stylesheet" href="../../print.css" type="text/css" media="Print" /></head><body><div id="fx"><table width="100%" border="0" cellspacing="0" cellpadding="0" id="fx2"><tr><td><iframe width="100%" height="30" scrolling="no" src="../cmenus/genesis/45.htm" align="left" frameborder="0"></iframe></td></tr></table></div><div id="blnk"></div><div align="center"><table width="100%" border="0" cellspacing="0" cellpadding="0" class="maintable"><tr><td><div id="fx5"><table width="100%" border="0" cellspacing="0" cellpadding="0"><tr><td><iframe width="100%" height="112" scrolling="no" src="../top.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav1/genesis/45.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav2/genesis/45-1.htm" frameborder="0"></iframe></td></tr></table></div></td></tr></table></div><div align="center"><table width="100%" border="0" cellspacing="0" cellpadding="0" class="maintable3"><tr><td><div id="movebox2"><table width="100%" border="0" cellspacing="0" cellpadding="0" align="center"><tr><td><iframe src="../../menu.htm" width="100%" height="50" scrolling="no" frameborder="0"></iframe></td></tr></table><table border="0" align="center" cellpadding="0" cellspacing="0"><tr><td><div id="topheading"><a href="../genesis/44.htm" title="Genesis 44">&#9668;</a> Genesis 45 <a href="../genesis/46.htm" title="Genesis 46">&#9658;</a></div></td></tr></table></div><div align="center" class="maintable2"><table border="0" cellspacing="0" cellpadding="0" align="center"><tr><td><div id="leftbox"><div class="padleft"><div class="vheading"><table width="100%"><tr><td width="100%" valign="top">WLC Consonants Only</tr></table></div><div class="chap"><div style="direction:rtl"><p class="hebrew"><span class="reftext"><a href="../../text/genesis/45-1.htm"><b>1</b></a></span>ולא־יכל יוסף להתאפק לכל הנצבים עליו ויקרא הוציאו כל־איש מעלי ולא־עמד איש אתו בהתודע יוסף אל־אחיו׃ 
<span class="reftext"><a href="../../text/genesis/45-2.htm"><b>2</b></a></span>ויתן את־קלו בבכי וישמעו מצרים וישמע בית פרעה׃ 
<span class="reftext"><a href="../../text/genesis/45-3.htm"><b>3</b></a></span>ויאמר יוסף אל־אחיו אני יוסף העוד אבי חי ולא־יכלו אחיו לענות אתו כי נבהלו מפניו׃</p>
<p class="hebrew"><span class="reftext"><a href="../../text/genesis/45-4.htm"><b>4</b></a></span>ויאמר יוסף אל־אחיו גשו־נא אלי ויגשו ויאמר אני יוסף אחיכם אשר־מכרתם אתי מצרימה׃ 
<span class="reftext"><a href="../../text/genesis/45-5.htm"><b>5</b></a></span>ועתה ׀ אל־תעצבו ואל־יחר בעיניכם כי־מכרתם אתי הנה כי למחיה שלחני אלהים לפניכם׃ 
<span class="reftext"><a href="../../text/genesis/45-6.htm"><b>6</b></a></span>כי־זה שנתים הרעב בקרב הארץ ועוד חמש שנים אשר אין־חריש וקציר ׃ 
<span class="reftext"><a href="../../text/genesis/45-7.htm"><b>7</b></a></span>וישלחני אלהים לפניכם לשום לכם שארית בארץ ולהחיות לכם לפליטה גדלה׃ 
<span class="reftext"><a href="../../text/genesis/45-8.htm"><b>8</b></a></span>ועתה לא־אתם שלחתם אתי הנה כי האלהים וישימני לאב לפרעה ולאדון לכל־ביתו ומשל בכל־ארץ מצרים׃</p>
<p class="hebrew"><span class="reftext"><a href="../../text/genesis/45-9.htm"><b>9</b></a></span>מהרו ועלו אל־אבי ואמרתם אליו כה אמר בנך יוסף שמני אלהים לאדון לכל־מצרים רדה אלי אל־תעמד׃ 
<span class="reftext"><a href="../../text/genesis/45-10.htm"><b>10</b></a></span>וישבת בארץ־גשן והיית קרוב אלי אתה ובניך ובני בניך וצאנך ובקרך וכל־אשר־לך׃ 
<span class="reftext"><a href="../../text/genesis/45-11.htm"><b>11</b></a></span>וכלכלתי אתך שם כי־עוד חמש שנים רעב פן־תורש אתה וביתך וכל־אשר־לך׃ 
<span class="reftext"><a href="../../text/genesis/45-12.htm"><b>12</b></a></span>והנה עיניכם ראות ועיני אחי בנימין כי־פי המדבר אליכם׃ 
<span class="reftext"><a href="../../text/genesis/45-13.htm"><b>13</b></a></span>והגדתם לאבי את־כל־כבודי במצרים ואת כל־אשר ראיתם ומהרתם והורדתם את־אבי הנה׃ 
<span class="reftext"><a href="../../text/genesis/45-14.htm"><b>14</b></a></span>ויפל על־צוארי בנימן־אחיו ויבך ובנימן בכה על־צואריו׃ 
<span class="reftext"><a href="../../text/genesis/45-15.htm"><b>15</b></a></span>וינשק לכל־אחיו ויבך עליהם ואחרי כן דברו אחיו אתו׃</p>
<p class="hebrew"><span class="reftext"><a href="../../text/genesis/45-16.htm"><b>16</b></a></span>והקל נשמע בית פרעה לאמר באו אחי יוסף וייטב בעיני פרעה ובעיני עבדיו׃ 
<span class="reftext"><a href="../../text/genesis/45-17.htm"><b>17</b></a></span>ויאמר פרעה אל־יוסף אמר אל־אחיך זאת עשו טענו את־בעירכם ולכו־באו ארצה כנען׃ 
<span class="reftext"><a href="../../text/genesis/45-18.htm"><b>18</b></a></span>וקחו את־אביכם ואת־בתיכם ובאו אלי ואתנה לכם את־טוב ארץ מצרים ואכלו את־חלב הארץ׃ 
<span class="reftext"><a href="../../text/genesis/45-19.htm"><b>19</b></a></span>ואתה צויתה זאת עשו קחו־לכם מארץ מצרים עגלות לטפכם ולנשיכם ונשאתם את־אביכם ובאתם׃ 
<span class="reftext"><a href="../../text/genesis/45-20.htm"><b>20</b></a></span>ועינכם אל־תחס על־כליכם כי־טוב כל־ארץ מצרים לכם הוא׃</p>
<p class="hebrew"><span class="reftext"><a href="../../text/genesis/45-21.htm"><b>21</b></a></span>ויעשו־כן בני ישראל ויתן להם יוסף עגלות על־פי פרעה ויתן להם צדה לדרך׃ 
<span class="reftext"><a href="../../text/genesis/45-22.htm"><b>22</b></a></span>לכלם נתן לאיש חלפות שמלת ולבנימן נתן שלש מאות כסף וחמש חלפת שמלת׃ 
<span class="reftext"><a href="../../text/genesis/45-23.htm"><b>23</b></a></span>ולאביו שלח כזאת עשרה חמרים נשאים מטוב מצרים ועשר אתנת נשאת בר ולחם ומזון לאביו לדרך׃</p>
<p class="hebrew"><span class="reftext"><a href="../../text/genesis/45-24.htm"><b>24</b></a></span>וישלח את־אחיו וילכו ויאמר אלהם אל־תרגזו בדרך׃</p>
<p class="hebrew"><span class="reftext"><a href="../../text/genesis/45-25.htm"><b>25</b></a></span>ויעלו ממצרים ויבאו ארץ כנען אל־יעקב אביהם׃ 
<span class="reftext"><a href="../../text/genesis/45-26.htm"><b>26</b></a></span>ויגדו לו לאמר עוד  יוסף חי וכי־הוא משל בכל־ארץ מצרים ויפג לבו כי לא־האמין להם׃ 
<span class="reftext"><a href="../../text/genesis/45-27.htm"><b>27</b></a></span>וידברו אליו את כל־דברי יוסף אשר דבר אלהם וירא את־העגלות אשר־שלח יוסף לשאת אתו ותחי רוח יעקב אביהם׃ 
<span class="reftext"><a href="../../text/genesis/45-28.htm"><b>28</b></a></span>ויאמר ישראל רב עוד־יוסף בני חי אלכה ואראנו בטרם אמות׃</p></div></div></div><div id="botbox"><div class="padbot"><div align="center">WLC Consonants Only<span class="p"><br /><br /></span>Section Headings Courtesy <a href="http://bereanbible.com/">Berean Study Bible</a><span class="p"><br /><br /></span><a href="https://openbible.com">OpenBible.com</a><span class="p"><br /><br /></span></div></div></div></div></td></tr></table></div><div id="left"><a href="../genesis/44.htm" onmouseover='lft.src="../../leftgif.png"' onmouseout='lft.src="../../left.png"' title="Genesis 44"><img src="../../left.png" name="lft" border="0" alt="Genesis 44" /></a></div><div id="right"><a href="../genesis/46.htm" onmouseover='rght.src="../../rightgif.png"' onmouseout='rght.src="../../right.png"' title="Genesis 46"><img src="../../right.png" name="rght" border="0" alt="Genesis 46" /></a></div><div id="botleft"><a href="#" onmouseover='botleft.src="../../botleftgif.png"' onmouseout='botleft.src="../../botleft.png"' title="Top of Page"><img src="../../botleft.png" name="botleft" border="0" alt="Top of Page" /></a></div><div id="botright"><a href="#" onmouseover='botright.src="../../botrightgif.png"' onmouseout='botright.src="../../botright.png"' title="Top of Page"><img src="../../botright.png" name="botright" border="0" alt="Top of Page" /></a></div><div id="bot"><iframe width="100%" height="1500" scrolling="no" src="../../botmenu.htm" frameborder="0"></iframe></div></td></tr></table></div></body></html>