
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8" /><meta name="viewport" content="width=device-width, initial-scale=1"><link rel="canonical" href="https://openbible.com/wlco/genesis/35.htm"><title>Genesis 35 WLC Consonants Only</title><link rel="stylesheet" href="../../bible.css" type="text/css" media="Screen" /><link rel="stylesheet" href="../../print.css" type="text/css" media="Print" /></head><body><div id="fx"><table width="100%" border="0" cellspacing="0" cellpadding="0" id="fx2"><tr><td><iframe width="100%" height="30" scrolling="no" src="../cmenus/genesis/35.htm" align="left" frameborder="0"></iframe></td></tr></table></div><div id="blnk"></div><div align="center"><table width="100%" border="0" cellspacing="0" cellpadding="0" class="maintable"><tr><td><div id="fx5"><table width="100%" border="0" cellspacing="0" cellpadding="0"><tr><td><iframe width="100%" height="112" scrolling="no" src="../top.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav1/genesis/35.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav2/genesis/35-1.htm" frameborder="0"></iframe></td></tr></table></div></td></tr></table></div><div align="center"><table width="100%" border="0" cellspacing="0" cellpadding="0" class="maintable3"><tr><td><div id="movebox2"><table width="100%" border="0" cellspacing="0" cellpadding="0" align="center"><tr><td><iframe src="../../menu.htm" width="100%" height="50" scrolling="no" frameborder="0"></iframe></td></tr></table><table border="0" align="center" cellpadding="0" cellspacing="0"><tr><td><div id="topheading"><a href="../genesis/34.htm" title="Genesis 34">&#9668;</a> Genesis 35 <a href="../genesis/36.htm" title="Genesis 36">&#9658;</a></div></td></tr></table></div><div align="center" class="maintable2"><table border="0" cellspacing="0" cellpadding="0" align="center"><tr><td><div id="leftbox"><div class="padleft"><div class="vheading"><table width="100%"><tr><td width="100%" valign="top">WLC Consonants Only</tr></table></div><div class="chap"><div style="direction:rtl"><p class="hebrew"><span class="reftext"><a href="../../text/genesis/35-1.htm"><b>1</b></a></span>ויאמר אלהים אל־יעקב קום עלה בית־אל ושב־שם ועשה־שם מזבח לאל הנראה אליך בברחך  מפני עשו אחיך׃ 
<span class="reftext"><a href="../../text/genesis/35-2.htm"><b>2</b></a></span>ויאמר יעקב אל־ביתו ואל כל־אשר עמו הסרו את־אלהי הנכר אשר בתככם והטהרו והחליפו שמלתיכם׃ 
<span class="reftext"><a href="../../text/genesis/35-3.htm"><b>3</b></a></span>ונקומה ונעלה בית־אל ואעשה־שם מזבח לאל הענה אתי ביום צרתי ויהי עמדי בדרך אשר הלכתי׃ 
<span class="reftext"><a href="../../text/genesis/35-4.htm"><b>4</b></a></span>ויתנו  אל־יעקב את כל־אלהי הנכר אשר בידם ואת־הנזמים אשר באזניהם ויטמן אתם יעקב תחת האלה אשר עם־שכם׃</p>
<p class="hebrew"><span class="reftext"><a href="../../text/genesis/35-5.htm"><b>5</b></a></span>ויסעו ויהי ׀ חתת אלהים על־הערים אשר סביבתיהם ולא רדפו אחרי בני יעקב׃ 
<span class="reftext"><a href="../../text/genesis/35-6.htm"><b>6</b></a></span>ויבא יעקב לוזה אשר בארץ כנען הוא בית־אל הוא וכל־העם אשר־עמו׃ 
<span class="reftext"><a href="../../text/genesis/35-7.htm"><b>7</b></a></span>ויבן שם מזבח ויקרא למקום אל בית־אל כי שם נגלו אליו האלהים בברחו מפני אחיו׃ 
<span class="reftext"><a href="../../text/genesis/35-8.htm"><b>8</b></a></span>ותמת דברה מינקת רבקה ותקבר מתחת לבית־אל תחת האלון ויקרא שמו אלון בכות׃  פ</p>
<p class="hebrew"><span class="reftext"><a href="../../text/genesis/35-9.htm"><b>9</b></a></span>וירא אלהים אל־יעקב עוד בבאו מפדן ארם ויברך אתו׃</p>
<p class="hebrew"><span class="reftext"><a href="../../text/genesis/35-10.htm"><b>10</b></a></span>ויאמר־לו אלהים שמך יעקב לא־יקרא שמך  עוד יעקב כי אם־ישראל יהיה שמך ויקרא את־שמו ישראל׃</p>
<p class="hebrew"><span class="reftext"><a href="../../text/genesis/35-11.htm"><b>11</b></a></span>ויאמר לו אלהים אני אל שדי פרה ורבה גוי וקהל גוים יהיה ממך ומלכים מחלציך יצאו׃</p>
<p class="hebrew"><span class="reftext"><a href="../../text/genesis/35-12.htm"><b>12</b></a></span>ואת־הארץ אשר נתתי לאברהם וליצחק לך אתננה ולזרעך אחריך אתן את־הארץ׃</p>
<p class="hebrew"><span class="reftext"><a href="../../text/genesis/35-13.htm"><b>13</b></a></span>ויעל מעליו אלהים במקום אשר־דבר אתו׃ 
<span class="reftext"><a href="../../text/genesis/35-14.htm"><b>14</b></a></span>ויצב יעקב מצבה במקום אשר־דבר אתו מצבת אבן ויסך עליה נסך ויצק עליה שמן׃ 
<span class="reftext"><a href="../../text/genesis/35-15.htm"><b>15</b></a></span>ויקרא יעקב את־שם המקום אשר דבר אתו שם אלהים בית־אל׃</p>
<p class="hebrew"><span class="reftext"><a href="../../text/genesis/35-16.htm"><b>16</b></a></span>ויסעו מבית אל ויהי־עוד כברת־הארץ לבוא אפרתה ותלד רחל ותקש בלדתה׃ 
<span class="reftext"><a href="../../text/genesis/35-17.htm"><b>17</b></a></span>ויהי בהקשתה בלדתה ותאמר לה המילדת אל־תיראי כי־גם־זה לך בן׃ 
<span class="reftext"><a href="../../text/genesis/35-18.htm"><b>18</b></a></span>ויהי בצאת נפשה כי מתה ותקרא שמו בן־אוני ואביו קרא־לו בנימין׃ 
<span class="reftext"><a href="../../text/genesis/35-19.htm"><b>19</b></a></span>ותמת רחל ותקבר בדרך אפרתה  הוא בית לחם׃ 
<span class="reftext"><a href="../../text/genesis/35-20.htm"><b>20</b></a></span>ויצב יעקב מצבה על־קברתה הוא מצבת קברת־רחל  עד־היום׃ 
<span class="reftext"><a href="../../text/genesis/35-21.htm"><b>21</b></a></span>ויסע ישראל ויט אהלה  מהלאה למגדל־עדר׃</p>
<p class="hebrew"><span class="reftext"><a href="../../text/genesis/35-22.htm"><b>22</b></a></span>ויהי בשכן ישראל בארץ ההוא וילך ראובן וישכב את־בלהה פילגש אביו וישמע ישראל  פ ויהיו בני־יעקב שנים עשר׃ 
<span class="reftext"><a href="../../text/genesis/35-23.htm"><b>23</b></a></span>בני לאה בכור יעקב ראובן ושמעון ולוי ויהודה ויששכר וזבולן׃ 
<span class="reftext"><a href="../../text/genesis/35-24.htm"><b>24</b></a></span>בני רחל יוסף ובנימן׃ 
<span class="reftext"><a href="../../text/genesis/35-25.htm"><b>25</b></a></span>ובני בלהה שפחת רחל דן ונפתלי׃ 
<span class="reftext"><a href="../../text/genesis/35-26.htm"><b>26</b></a></span>ובני זלפה שפחת לאה גד ואשר אלה בני יעקב אשר ילד־לו בפדן ארם׃</p>
<p class="hebrew"><span class="reftext"><a href="../../text/genesis/35-27.htm"><b>27</b></a></span>ויבא יעקב אל־יצחק אביו ממרא קרית הארבע הוא חברון  אשר־גר־שם אברהם ויצחק׃</p>
<p class="hebrew"><span class="reftext"><a href="../../text/genesis/35-28.htm"><b>28</b></a></span>ויהיו ימי יצחק מאת שנה ושמנים שנה׃ 
<span class="reftext"><a href="../../text/genesis/35-29.htm"><b>29</b></a></span>ויגוע יצחק וימת ויאסף אל־עמיו זקן ושבע ימים ויקברו אתו עשו ויעקב בניו׃  פ</p></div></div></div><div id="botbox"><div class="padbot"><div align="center">WLC Consonants Only<span class="p"><br /><br /></span>Section Headings Courtesy <a href="http://bereanbible.com/">Berean Study Bible</a><span class="p"><br /><br /></span><a href="https://openbible.com">OpenBible.com</a><span class="p"><br /><br /></span></div></div></div></div></td></tr></table></div><div id="left"><a href="../genesis/34.htm" onmouseover='lft.src="../../leftgif.png"' onmouseout='lft.src="../../left.png"' title="Genesis 34"><img src="../../left.png" name="lft" border="0" alt="Genesis 34" /></a></div><div id="right"><a href="../genesis/36.htm" onmouseover='rght.src="../../rightgif.png"' onmouseout='rght.src="../../right.png"' title="Genesis 36"><img src="../../right.png" name="rght" border="0" alt="Genesis 36" /></a></div><div id="botleft"><a href="#" onmouseover='botleft.src="../../botleftgif.png"' onmouseout='botleft.src="../../botleft.png"' title="Top of Page"><img src="../../botleft.png" name="botleft" border="0" alt="Top of Page" /></a></div><div id="botright"><a href="#" onmouseover='botright.src="../../botrightgif.png"' onmouseout='botright.src="../../botright.png"' title="Top of Page"><img src="../../botright.png" name="botright" border="0" alt="Top of Page" /></a></div><div id="bot"><iframe width="100%" height="1500" scrolling="no" src="../../botmenu.htm" frameborder="0"></iframe></div></td></tr></table></div></body></html>