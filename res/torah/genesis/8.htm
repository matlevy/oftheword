
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8" /><meta name="viewport" content="width=device-width, initial-scale=1"><link rel="canonical" href="https://openbible.com/wlco/genesis/8.htm"><title>Genesis 8 WLC Consonants Only</title><link rel="stylesheet" href="../../bible.css" type="text/css" media="Screen" /><link rel="stylesheet" href="../../print.css" type="text/css" media="Print" /></head><body><div id="fx"><table width="100%" border="0" cellspacing="0" cellpadding="0" id="fx2"><tr><td><iframe width="100%" height="30" scrolling="no" src="../cmenus/genesis/8.htm" align="left" frameborder="0"></iframe></td></tr></table></div><div id="blnk"></div><div align="center"><table width="100%" border="0" cellspacing="0" cellpadding="0" class="maintable"><tr><td><div id="fx5"><table width="100%" border="0" cellspacing="0" cellpadding="0"><tr><td><iframe width="100%" height="112" scrolling="no" src="../top.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav1/genesis/8.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav2/genesis/8-1.htm" frameborder="0"></iframe></td></tr></table></div></td></tr></table></div><div align="center"><table width="100%" border="0" cellspacing="0" cellpadding="0" class="maintable3"><tr><td><div id="movebox2"><table width="100%" border="0" cellspacing="0" cellpadding="0" align="center"><tr><td><iframe src="../../menu.htm" width="100%" height="50" scrolling="no" frameborder="0"></iframe></td></tr></table><table border="0" align="center" cellpadding="0" cellspacing="0"><tr><td><div id="topheading"><a href="../genesis/7.htm" title="Genesis 7">&#9668;</a> Genesis 8 <a href="../genesis/9.htm" title="Genesis 9">&#9658;</a></div></td></tr></table></div><div align="center" class="maintable2"><table border="0" cellspacing="0" cellpadding="0" align="center"><tr><td><div id="leftbox"><div class="padleft"><div class="vheading"><table width="100%"><tr><td width="100%" valign="top">WLC Consonants Only</tr></table></div><div class="chap"><div style="direction:rtl"><p class="hebrew"><span class="reftext"><a href="../../text/genesis/8-1.htm"><b>1</b></a></span>ויזכר אלהים את־נח ואת כל־החיה ואת־כל־הבהמה אשר אתו בתבה ויעבר אלהים רוח על־הארץ וישכו המים׃ 
<span class="reftext"><a href="../../text/genesis/8-2.htm"><b>2</b></a></span>ויסכרו מעינת תהום וארבת השמים ויכלא הגשם מן־השמים׃ 
<span class="reftext"><a href="../../text/genesis/8-3.htm"><b>3</b></a></span>וישבו המים מעל הארץ הלוך ושוב ויחסרו המים מקצה חמשים ומאת יום׃ 
<span class="reftext"><a href="../../text/genesis/8-4.htm"><b>4</b></a></span>ותנח התבה בחדש השביעי בשבעה־עשר יום לחדש על הרי אררט׃ 
<span class="reftext"><a href="../../text/genesis/8-5.htm"><b>5</b></a></span>והמים היו הלוך וחסור עד החדש העשירי בעשירי באחד לחדש נראו ראשי ההרים׃</p>
<p class="hebrew"><span class="reftext"><a href="../../text/genesis/8-6.htm"><b>6</b></a></span>ויהי מקץ ארבעים יום ויפתח נח את־חלון התבה אשר עשה׃ 
<span class="reftext"><a href="../../text/genesis/8-7.htm"><b>7</b></a></span>וישלח את־הערב ויצא יצוא ושוב עד־יבשת המים מעל הארץ׃ 
<span class="reftext"><a href="../../text/genesis/8-8.htm"><b>8</b></a></span>וישלח את־היונה מאתו לראות הקלו המים מעל פני האדמה׃ 
<span class="reftext"><a href="../../text/genesis/8-9.htm"><b>9</b></a></span>ולא־מצאה היונה מנוח לכף־רגלה ותשב אליו אל־התבה כי־מים על־פני כל־הארץ וישלח ידו ויקחה ויבא אתה אליו אל־התבה׃ 
<span class="reftext"><a href="../../text/genesis/8-10.htm"><b>10</b></a></span>ויחל עוד שבעת ימים אחרים ויסף שלח את־היונה מן־התבה׃ 
<span class="reftext"><a href="../../text/genesis/8-11.htm"><b>11</b></a></span>ותבא אליו היונה לעת ערב והנה עלה־זית טרף בפיה וידע נח כי־קלו המים מעל הארץ׃ 
<span class="reftext"><a href="../../text/genesis/8-12.htm"><b>12</b></a></span>וייחל עוד שבעת ימים אחרים וישלח את־היונה ולא־יספה שוב־אליו עוד׃</p>
<p class="hebrew"><span class="reftext"><a href="../../text/genesis/8-13.htm"><b>13</b></a></span>ויהי באחת ושש־מאות שנה בראשון באחד לחדש חרבו המים מעל הארץ ויסר נח את־מכסה התבה וירא והנה חרבו פני האדמה׃ 
<span class="reftext"><a href="../../text/genesis/8-14.htm"><b>14</b></a></span>ובחדש השני בשבעה ועשרים יום לחדש יבשה הארץ׃    ס 
<span class="reftext"><a href="../../text/genesis/8-15.htm"><b>15</b></a></span>וידבר אלהים אל־נח לאמר׃ 
<span class="reftext"><a href="../../text/genesis/8-16.htm"><b>16</b></a></span>צא מן־התבה אתה ואשתך ובניך ונשי־בניך אתך׃ 
<span class="reftext"><a href="../../text/genesis/8-17.htm"><b>17</b></a></span>כל־החיה אשר־אתך מכל־בשר בעוף ובבהמה ובכל־הרמש הרמש על־הארץ [הוצא כ] (היצא ק) אתך ושרצו בארץ ופרו ורבו על־הארץ׃ 
<span class="reftext"><a href="../../text/genesis/8-18.htm"><b>18</b></a></span>ויצא־נח ובניו ואשתו ונשי־בניו אתו׃ 
<span class="reftext"><a href="../../text/genesis/8-19.htm"><b>19</b></a></span>כל־החיה כל־הרמש וכל־העוף כל רומש על־הארץ למשפחתיהם יצאו מן־התבה׃</p>
<p class="hebrew"><span class="reftext"><a href="../../text/genesis/8-20.htm"><b>20</b></a></span>ויבן נח מזבח ליהוה ויקח מכל ׀ הבהמה הטהורה ומכל העוף הטהר ויעל עלת במזבח׃ 
<span class="reftext"><a href="../../text/genesis/8-21.htm"><b>21</b></a></span>וירח יהוה את־ריח הניחח ויאמר יהוה אל־לבו לא־אסף לקלל עוד את־האדמה בעבור האדם כי יצר לב האדם רע מנעריו ולא־אסף עוד להכות את־כל־חי כאשר עשיתי׃</p>
<p class="hebrew"><span class="reftext"><a href="../../text/genesis/8-22.htm"><b>22</b></a></span>עד כל־ימי הארץ זרע וקציר וקר וחם וקיץ וחרף ויום ולילה לא ישבתו׃</p></div></div></div><div id="botbox"><div class="padbot"><div align="center">WLC Consonants Only<span class="p"><br /><br /></span>Section Headings Courtesy <a href="http://bereanbible.com/">Berean Study Bible</a><span class="p"><br /><br /></span><a href="https://openbible.com">OpenBible.com</a><span class="p"><br /><br /></span></div></div></div></div></td></tr></table></div><div id="left"><a href="../genesis/7.htm" onmouseover='lft.src="../../leftgif.png"' onmouseout='lft.src="../../left.png"' title="Genesis 7"><img src="../../left.png" name="lft" border="0" alt="Genesis 7" /></a></div><div id="right"><a href="../genesis/9.htm" onmouseover='rght.src="../../rightgif.png"' onmouseout='rght.src="../../right.png"' title="Genesis 9"><img src="../../right.png" name="rght" border="0" alt="Genesis 9" /></a></div><div id="botleft"><a href="#" onmouseover='botleft.src="../../botleftgif.png"' onmouseout='botleft.src="../../botleft.png"' title="Top of Page"><img src="../../botleft.png" name="botleft" border="0" alt="Top of Page" /></a></div><div id="botright"><a href="#" onmouseover='botright.src="../../botrightgif.png"' onmouseout='botright.src="../../botright.png"' title="Top of Page"><img src="../../botright.png" name="botright" border="0" alt="Top of Page" /></a></div><div id="bot"><iframe width="100%" height="1500" scrolling="no" src="../../botmenu.htm" frameborder="0"></iframe></div></td></tr></table></div></body></html>