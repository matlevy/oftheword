
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8" /><meta name="viewport" content="width=device-width, initial-scale=1"><link rel="canonical" href="https://openbible.com/wlco/genesis/31.htm"><title>Genesis 31 WLC Consonants Only</title><link rel="stylesheet" href="../../bible.css" type="text/css" media="Screen" /><link rel="stylesheet" href="../../print.css" type="text/css" media="Print" /></head><body><div id="fx"><table width="100%" border="0" cellspacing="0" cellpadding="0" id="fx2"><tr><td><iframe width="100%" height="30" scrolling="no" src="../cmenus/genesis/31.htm" align="left" frameborder="0"></iframe></td></tr></table></div><div id="blnk"></div><div align="center"><table width="100%" border="0" cellspacing="0" cellpadding="0" class="maintable"><tr><td><div id="fx5"><table width="100%" border="0" cellspacing="0" cellpadding="0"><tr><td><iframe width="100%" height="112" scrolling="no" src="../top.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav1/genesis/31.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav2/genesis/31-1.htm" frameborder="0"></iframe></td></tr></table></div></td></tr></table></div><div align="center"><table width="100%" border="0" cellspacing="0" cellpadding="0" class="maintable3"><tr><td><div id="movebox2"><table width="100%" border="0" cellspacing="0" cellpadding="0" align="center"><tr><td><iframe src="../../menu.htm" width="100%" height="50" scrolling="no" frameborder="0"></iframe></td></tr></table><table border="0" align="center" cellpadding="0" cellspacing="0"><tr><td><div id="topheading"><a href="../genesis/30.htm" title="Genesis 30">&#9668;</a> Genesis 31 <a href="../genesis/32.htm" title="Genesis 32">&#9658;</a></div></td></tr></table></div><div align="center" class="maintable2"><table border="0" cellspacing="0" cellpadding="0" align="center"><tr><td><div id="leftbox"><div class="padleft"><div class="vheading"><table width="100%"><tr><td width="100%" valign="top">WLC Consonants Only</tr></table></div><div class="chap"><div style="direction:rtl"><p class="hebrew"><span class="reftext"><a href="../../text/genesis/31-1.htm"><b>1</b></a></span>וישמע את־דברי בני־לבן לאמר לקח יעקב את כל־אשר לאבינו ומאשר לאבינו עשה את כל־הכבד הזה׃ 
<span class="reftext"><a href="../../text/genesis/31-2.htm"><b>2</b></a></span>וירא יעקב את־פני לבן והנה איננו עמו כתמול שלשום׃ 
<span class="reftext"><a href="../../text/genesis/31-3.htm"><b>3</b></a></span>ויאמר יהוה אל־יעקב שוב אל־ארץ אבותיך ולמולדתך ואהיה עמך׃ 
<span class="reftext"><a href="../../text/genesis/31-4.htm"><b>4</b></a></span>וישלח יעקב ויקרא לרחל וללאה השדה אל־צאנו׃ 
<span class="reftext"><a href="../../text/genesis/31-5.htm"><b>5</b></a></span>ויאמר להן ראה אנכי את־פני אביכן כי־איננו אלי כתמל שלשם ואלהי אבי היה עמדי׃ 
<span class="reftext"><a href="../../text/genesis/31-6.htm"><b>6</b></a></span>ואתנה ידעתן כי בכל־כחי עבדתי את־אביכן׃ 
<span class="reftext"><a href="../../text/genesis/31-7.htm"><b>7</b></a></span>ואביכן התל בי והחלף  את־משכרתי עשרת מנים ולא־נתנו אלהים להרע עמדי׃ 
<span class="reftext"><a href="../../text/genesis/31-8.htm"><b>8</b></a></span>אם־כה יאמר נקדים יהיה שכרך וילדו כל־הצאן נקדים ואם־כה יאמר עקדים יהיה שכרך וילדו כל־הצאן עקדים׃ 
<span class="reftext"><a href="../../text/genesis/31-9.htm"><b>9</b></a></span>ויצל אלהים את־מקנה אביכם ויתן־לי׃ 
<span class="reftext"><a href="../../text/genesis/31-10.htm"><b>10</b></a></span>ויהי בעת יחם הצאן ואשא עיני וארא בחלום והנה העתדים העלים על־הצאן עקדים נקדים וברדים׃ 
<span class="reftext"><a href="../../text/genesis/31-11.htm"><b>11</b></a></span>ויאמר אלי מלאך האלהים בחלום יעקב ואמר הנני׃ 
<span class="reftext"><a href="../../text/genesis/31-12.htm"><b>12</b></a></span>ויאמר שא־נא עיניך וראה כל־העתדים העלים על־הצאן עקדים נקדים וברדים כי ראיתי את כל־אשר לבן עשה לך׃ 
<span class="reftext"><a href="../../text/genesis/31-13.htm"><b>13</b></a></span>אנכי האל בית־אל אשר משחת שם מצבה אשר נדרת לי שם נדר עתה קום צא מן־הארץ הזאת ושוב אל־ארץ מולדתך׃ 
<span class="reftext"><a href="../../text/genesis/31-14.htm"><b>14</b></a></span>ותען רחל ולאה ותאמרנה לו העוד לנו חלק ונחלה בבית אבינו׃ 
<span class="reftext"><a href="../../text/genesis/31-15.htm"><b>15</b></a></span>הלוא נכריות נחשבנו לו כי מכרנו ויאכל גם־אכול את־כספנו׃ 
<span class="reftext"><a href="../../text/genesis/31-16.htm"><b>16</b></a></span>כי כל־העשר אשר הציל אלהים מאבינו לנו הוא ולבנינו ועתה כל אשר אמר אלהים אליך עשה׃</p>
<p class="hebrew"><span class="reftext"><a href="../../text/genesis/31-17.htm"><b>17</b></a></span>ויקם יעקב וישא את־בניו ואת־נשיו על־הגמלים׃ 
<span class="reftext"><a href="../../text/genesis/31-18.htm"><b>18</b></a></span>וינהג את־כל־מקנהו ואת־כל־רכשו אשר רכש מקנה קנינו אשר רכש בפדן ארם לבוא אל־יצחק אביו ארצה כנען׃ 
<span class="reftext"><a href="../../text/genesis/31-19.htm"><b>19</b></a></span>ולבן הלך לגזז את־צאנו ותגנב רחל את־התרפים אשר לאביה׃ 
<span class="reftext"><a href="../../text/genesis/31-20.htm"><b>20</b></a></span>ויגנב יעקב את־לב לבן הארמי על־בלי הגיד לו כי ברח הוא׃ 
<span class="reftext"><a href="../../text/genesis/31-21.htm"><b>21</b></a></span>ויברח הוא וכל־אשר־לו ויקם ויעבר את־הנהר וישם את־פניו הר הגלעד׃</p>
<p class="hebrew"><span class="reftext"><a href="../../text/genesis/31-22.htm"><b>22</b></a></span>ויגד ללבן ביום השלישי כי ברח יעקב׃ 
<span class="reftext"><a href="../../text/genesis/31-23.htm"><b>23</b></a></span>ויקח את־אחיו עמו וירדף אחריו דרך שבעת ימים וידבק אתו בהר הגלעד׃ 
<span class="reftext"><a href="../../text/genesis/31-24.htm"><b>24</b></a></span>ויבא אלהים אל־לבן הארמי בחלם הלילה ויאמר לו השמר לך פן־תדבר עם־יעקב מטוב עד־רע׃</p>
<p class="hebrew"><span class="reftext"><a href="../../text/genesis/31-25.htm"><b>25</b></a></span>וישג לבן את־יעקב ויעקב תקע את־אהלו בהר ולבן תקע את־אחיו בהר הגלעד׃ 
<span class="reftext"><a href="../../text/genesis/31-26.htm"><b>26</b></a></span>ויאמר לבן ליעקב מה עשית ותגנב את־לבבי ותנהג את־בנתי כשביות חרב׃ 
<span class="reftext"><a href="../../text/genesis/31-27.htm"><b>27</b></a></span>למה נחבאת לברח ותגנב אתי ולא־הגדת לי ואשלחך בשמחה ובשרים בתף ובכנור׃ 
<span class="reftext"><a href="../../text/genesis/31-28.htm"><b>28</b></a></span>ולא נטשתני לנשק לבני ולבנתי עתה הסכלת עשו׃ 
<span class="reftext"><a href="../../text/genesis/31-29.htm"><b>29</b></a></span>יש־לאל ידי לעשות עמכם רע ואלהי אביכם אמש ׀ אמר אלי לאמר השמר לך מדבר עם־יעקב מטוב עד־רע׃ 
<span class="reftext"><a href="../../text/genesis/31-30.htm"><b>30</b></a></span>ועתה הלך הלכת כי־נכסף נכספתה לבית אביך למה גנבת את־אלהי׃ 
<span class="reftext"><a href="../../text/genesis/31-31.htm"><b>31</b></a></span>ויען יעקב ויאמר ללבן כי יראתי כי אמרתי פן־תגזל את־בנותיך מעמי׃ 
<span class="reftext"><a href="../../text/genesis/31-32.htm"><b>32</b></a></span>עם אשר תמצא את־אלהיך לא יחיה נגד אחינו הכר־לך מה עמדי וקח־לך ולא־ידע יעקב כי רחל גנבתם׃</p>
<p class="hebrew"><span class="reftext"><a href="../../text/genesis/31-33.htm"><b>33</b></a></span>ויבא לבן באהל יעקב ׀ ובאהל לאה ובאהל שתי האמהת ולא מצא ויצא מאהל לאה ויבא באהל רחל׃ 
<span class="reftext"><a href="../../text/genesis/31-34.htm"><b>34</b></a></span>ורחל לקחה את־התרפים ותשמם בכר הגמל ותשב עליהם וימשש לבן את־כל־האהל ולא מצא׃ 
<span class="reftext"><a href="../../text/genesis/31-35.htm"><b>35</b></a></span>ותאמר אל־אביה אל־יחר בעיני אדני כי לוא אוכל לקום מפניך כי־דרך נשים לי ויחפש ולא מצא את־התרפים׃</p>
<p class="hebrew"><span class="reftext"><a href="../../text/genesis/31-36.htm"><b>36</b></a></span>ויחר ליעקב וירב בלבן ויען יעקב ויאמר ללבן מה־פשעי מה חטאתי כי דלקת אחרי׃ 
<span class="reftext"><a href="../../text/genesis/31-37.htm"><b>37</b></a></span>כי־מששת את־כל־כלי מה־מצאת מכל כלי־ביתך שים כה נגד אחי ואחיך ויוכיחו בין שנינו׃ 
<span class="reftext"><a href="../../text/genesis/31-38.htm"><b>38</b></a></span>זה עשרים שנה אנכי עמך רחליך ועזיך לא שכלו ואילי צאנך  לא אכלתי׃ 
<span class="reftext"><a href="../../text/genesis/31-39.htm"><b>39</b></a></span>טרפה לא־הבאתי אליך אנכי אחטנה מידי תבקשנה גנבתי יום וגנבתי לילה׃ 
<span class="reftext"><a href="../../text/genesis/31-40.htm"><b>40</b></a></span>הייתי ביום אכלני חרב וקרח בלילה ותדד שנתי מעיני׃ 
<span class="reftext"><a href="../../text/genesis/31-41.htm"><b>41</b></a></span>זה־לי עשרים שנה בביתך עבדתיך ארבע־עשרה שנה בשתי בנתיך ושש שנים בצאנך ותחלף את־משכרתי עשרת מנים׃ 
<span class="reftext"><a href="../../text/genesis/31-42.htm"><b>42</b></a></span>לולי אלהי אבי אלהי אברהם ופחד יצחק היה לי כי עתה ריקם שלחתני את־עניי ואת־יגיע  כפי ראה אלהים ויוכח אמש׃</p>
<p class="hebrew"><span class="reftext"><a href="../../text/genesis/31-43.htm"><b>43</b></a></span>ויען לבן ויאמר אל־יעקב הבנות בנתי והבנים בני והצאן צאני וכל אשר־אתה ראה לי־הוא ולבנתי מה־אעשה לאלה היום או לבניהן אשר ילדו׃ 
<span class="reftext"><a href="../../text/genesis/31-44.htm"><b>44</b></a></span>ועתה לכה נכרתה ברית אני ואתה והיה לעד ביני ובינך׃ 
<span class="reftext"><a href="../../text/genesis/31-45.htm"><b>45</b></a></span>ויקח יעקב אבן וירימה מצבה׃ 
<span class="reftext"><a href="../../text/genesis/31-46.htm"><b>46</b></a></span>ויאמר יעקב לאחיו לקטו אבנים ויקחו אבנים ויעשו־גל ויאכלו שם על־הגל׃ 
<span class="reftext"><a href="../../text/genesis/31-47.htm"><b>47</b></a></span>ויקרא־לו לבן יגר שהדותא ויעקב קרא לו גלעד׃ 
<span class="reftext"><a href="../../text/genesis/31-48.htm"><b>48</b></a></span>ויאמר לבן הגל הזה עד ביני ובינך היום על־כן קרא־שמו  גלעד׃ 
<span class="reftext"><a href="../../text/genesis/31-49.htm"><b>49</b></a></span>והמצפה אשר אמר יצף יהוה ביני ובינך כי נסתר איש מרעהו׃ 
<span class="reftext"><a href="../../text/genesis/31-50.htm"><b>50</b></a></span>אם־תענה את־בנתי ואם־תקח נשים על־בנתי אין איש עמנו ראה אלהים עד ביני ובינך׃ 
<span class="reftext"><a href="../../text/genesis/31-51.htm"><b>51</b></a></span>ויאמר לבן ליעקב הנה ׀ הגל הזה והנה המצבה  אשר יריתי ביני ובינך׃ 
<span class="reftext"><a href="../../text/genesis/31-52.htm"><b>52</b></a></span>עד הגל הזה ועדה המצבה אם־אני לא־אעבר  אליך את־הגל הזה ואם־אתה לא־תעבר אלי את־הגל הזה ואת־המצבה הזאת לרעה׃ 
<span class="reftext"><a href="../../text/genesis/31-53.htm"><b>53</b></a></span>אלהי אברהם ואלהי נחור ישפטו בינינו אלהי אביהם וישבע יעקב בפחד אביו יצחק׃ 
<span class="reftext"><a href="../../text/genesis/31-54.htm"><b>54</b></a></span>ויזבח יעקב זבח בהר ויקרא לאחיו לאכל־לחם ויאכלו לחם וילינו בהר׃ 
<span class="reftext"><a href="../../text/genesis/31-55.htm"><b>55</b></a></span>וישכם לבן בבקר וינשק לבניו ולבנותיו ויברך אתהם וילך וישב לבן למקמו׃</p></div></div></div><div id="botbox"><div class="padbot"><div align="center">WLC Consonants Only<span class="p"><br /><br /></span>Section Headings Courtesy <a href="http://bereanbible.com/">Berean Study Bible</a><span class="p"><br /><br /></span><a href="https://openbible.com">OpenBible.com</a><span class="p"><br /><br /></span></div></div></div></div></td></tr></table></div><div id="left"><a href="../genesis/30.htm" onmouseover='lft.src="../../leftgif.png"' onmouseout='lft.src="../../left.png"' title="Genesis 30"><img src="../../left.png" name="lft" border="0" alt="Genesis 30" /></a></div><div id="right"><a href="../genesis/32.htm" onmouseover='rght.src="../../rightgif.png"' onmouseout='rght.src="../../right.png"' title="Genesis 32"><img src="../../right.png" name="rght" border="0" alt="Genesis 32" /></a></div><div id="botleft"><a href="#" onmouseover='botleft.src="../../botleftgif.png"' onmouseout='botleft.src="../../botleft.png"' title="Top of Page"><img src="../../botleft.png" name="botleft" border="0" alt="Top of Page" /></a></div><div id="botright"><a href="#" onmouseover='botright.src="../../botrightgif.png"' onmouseout='botright.src="../../botright.png"' title="Top of Page"><img src="../../botright.png" name="botright" border="0" alt="Top of Page" /></a></div><div id="bot"><iframe width="100%" height="1500" scrolling="no" src="../../botmenu.htm" frameborder="0"></iframe></div></td></tr></table></div></body></html>