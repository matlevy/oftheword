
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8" /><meta name="viewport" content="width=device-width, initial-scale=1"><link rel="canonical" href="https://openbible.com/wlco/genesis/14.htm"><title>Genesis 14 WLC Consonants Only</title><link rel="stylesheet" href="../../bible.css" type="text/css" media="Screen" /><link rel="stylesheet" href="../../print.css" type="text/css" media="Print" /></head><body><div id="fx"><table width="100%" border="0" cellspacing="0" cellpadding="0" id="fx2"><tr><td><iframe width="100%" height="30" scrolling="no" src="../cmenus/genesis/14.htm" align="left" frameborder="0"></iframe></td></tr></table></div><div id="blnk"></div><div align="center"><table width="100%" border="0" cellspacing="0" cellpadding="0" class="maintable"><tr><td><div id="fx5"><table width="100%" border="0" cellspacing="0" cellpadding="0"><tr><td><iframe width="100%" height="112" scrolling="no" src="../top.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav1/genesis/14.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav2/genesis/14-1.htm" frameborder="0"></iframe></td></tr></table></div></td></tr></table></div><div align="center"><table width="100%" border="0" cellspacing="0" cellpadding="0" class="maintable3"><tr><td><div id="movebox2"><table width="100%" border="0" cellspacing="0" cellpadding="0" align="center"><tr><td><iframe src="../../menu.htm" width="100%" height="50" scrolling="no" frameborder="0"></iframe></td></tr></table><table border="0" align="center" cellpadding="0" cellspacing="0"><tr><td><div id="topheading"><a href="../genesis/13.htm" title="Genesis 13">&#9668;</a> Genesis 14 <a href="../genesis/15.htm" title="Genesis 15">&#9658;</a></div></td></tr></table></div><div align="center" class="maintable2"><table border="0" cellspacing="0" cellpadding="0" align="center"><tr><td><div id="leftbox"><div class="padleft"><div class="vheading"><table width="100%"><tr><td width="100%" valign="top">WLC Consonants Only</tr></table></div><div class="chap"><div style="direction:rtl"><p class="hebrew"><span class="reftext"><a href="../../text/genesis/14-1.htm"><b>1</b></a></span>ויהי בימי אמרפל מלך־שנער אריוך מלך אלסר כדרלעמר מלך עילם ותדעל מלך גוים׃ 
<span class="reftext"><a href="../../text/genesis/14-2.htm"><b>2</b></a></span>עשו מלחמה את־ברע מלך סדם ואת־ברשע מלך עמרה שנאב ׀ מלך אדמה ושמאבר מלך [צביים כ] (צבויים  ק) ומלך בלע היא־צער׃ 
<span class="reftext"><a href="../../text/genesis/14-3.htm"><b>3</b></a></span>כל־אלה חברו אל־עמק השדים הוא ים המלח׃ 
<span class="reftext"><a href="../../text/genesis/14-4.htm"><b>4</b></a></span>שתים עשרה שנה עבדו את־כדרלעמר ושלש־עשרה שנה מרדו׃ 
<span class="reftext"><a href="../../text/genesis/14-5.htm"><b>5</b></a></span>ובארבע עשרה שנה בא כדרלעמר והמלכים אשר אתו ויכו את־רפאים בעשתרת קרנים ואת־הזוזים בהם ואת האימים בשוה קריתים׃ 
<span class="reftext"><a href="../../text/genesis/14-6.htm"><b>6</b></a></span>ואת־החרי בהררם שעיר עד איל פארן אשר על־המדבר׃ 
<span class="reftext"><a href="../../text/genesis/14-7.htm"><b>7</b></a></span>וישבו ויבאו אל־עין משפט הוא קדש ויכו את־כל־שדה העמלקי וגם את־האמרי הישב בחצצן תמר׃ 
<span class="reftext"><a href="../../text/genesis/14-8.htm"><b>8</b></a></span>ויצא מלך־סדם ומלך עמרה ומלך אדמה ומלך [צביים כ] (צבוים ק) ומלך בלע הוא־צער ויערכו אתם מלחמה בעמק השדים׃ 
<span class="reftext"><a href="../../text/genesis/14-9.htm"><b>9</b></a></span>את כדרלעמר מלך עילם ותדעל מלך גוים ואמרפל מלך שנער ואריוך מלך אלסר ארבעה מלכים את־החמשה׃</p>
<p class="hebrew"><span class="reftext"><a href="../../text/genesis/14-10.htm"><b>10</b></a></span>ועמק השדים  בארת בארת חמר וינסו מלך־סדם ועמרה ויפלו־שמה והנשארים הרה נסו׃ 
<span class="reftext"><a href="../../text/genesis/14-11.htm"><b>11</b></a></span>ויקחו את־כל־רכש סדם ועמרה ואת־כל־אכלם וילכו׃ 
<span class="reftext"><a href="../../text/genesis/14-12.htm"><b>12</b></a></span>ויקחו את־לוט ואת־רכשו בן־אחי אברם וילכו והוא ישב בסדם׃</p>
<p class="hebrew"><span class="reftext"><a href="../../text/genesis/14-13.htm"><b>13</b></a></span>ויבא הפליט ויגד לאברם העברי והוא שכן באלני ממרא האמרי אחי אשכל ואחי ענר והם בעלי ברית־אברם׃ 
<span class="reftext"><a href="../../text/genesis/14-14.htm"><b>14</b></a></span>וישמע אברם כי נשבה אחיו וירק את־חניכיו ילידי ביתו שמנה עשר ושלש מאות וירדף עד־דן׃ 
<span class="reftext"><a href="../../text/genesis/14-15.htm"><b>15</b></a></span>ויחלק עליהם ׀ לילה הוא ועבדיו ויכם וירדפם עד־חובה אשר משמאל לדמשק׃ 
<span class="reftext"><a href="../../text/genesis/14-16.htm"><b>16</b></a></span>וישב את כל־הרכש וגם את־לוט אחיו ורכשו השיב וגם את־הנשים ואת־העם׃</p>
<p class="hebrew"><span class="reftext"><a href="../../text/genesis/14-17.htm"><b>17</b></a></span>ויצא מלך־סדם לקראתו אחרי שובו מהכות את־כדר־לעמר  ואת־המלכים אשר אתו אל־עמק שוה הוא עמק המלך׃ 
<span class="reftext"><a href="../../text/genesis/14-18.htm"><b>18</b></a></span>ומלכי־צדק מלך שלם הוציא לחם ויין והוא כהן לאל עליון׃</p>
<p class="hebrew"><span class="reftext"><a href="../../text/genesis/14-19.htm"><b>19</b></a></span>ויברכהו ויאמר ברוך אברם לאל עליון קנה שמים וארץ׃</p>
<p class="hebrew"><span class="reftext"><a href="../../text/genesis/14-20.htm"><b>20</b></a></span>וברוך אל עליון אשר־מגן צריך בידך ויתן־לו מעשר מכל׃</p>
<p class="hebrew"><span class="reftext"><a href="../../text/genesis/14-21.htm"><b>21</b></a></span>ויאמר מלך־סדם אל־אברם תן־לי הנפש והרכש קח־לך׃ 
<span class="reftext"><a href="../../text/genesis/14-22.htm"><b>22</b></a></span>ויאמר אברם אל־מלך סדם הרימתי ידי אל־יהוה אל עליון קנה שמים וארץ׃ 
<span class="reftext"><a href="../../text/genesis/14-23.htm"><b>23</b></a></span>אם־מחוט ועד שרוך־נעל ואם־אקח מכל־אשר־לך ולא תאמר אני העשרתי את־אברם׃ 
<span class="reftext"><a href="../../text/genesis/14-24.htm"><b>24</b></a></span>בלעדי רק אשר אכלו הנערים וחלק האנשים אשר הלכו אתי ענר אשכל וממרא הם יקחו חלקם׃    ס</p></div></div></div><div id="botbox"><div class="padbot"><div align="center">WLC Consonants Only<span class="p"><br /><br /></span>Section Headings Courtesy <a href="http://bereanbible.com/">Berean Study Bible</a><span class="p"><br /><br /></span><a href="https://openbible.com">OpenBible.com</a><span class="p"><br /><br /></span></div></div></div></div></td></tr></table></div><div id="left"><a href="../genesis/13.htm" onmouseover='lft.src="../../leftgif.png"' onmouseout='lft.src="../../left.png"' title="Genesis 13"><img src="../../left.png" name="lft" border="0" alt="Genesis 13" /></a></div><div id="right"><a href="../genesis/15.htm" onmouseover='rght.src="../../rightgif.png"' onmouseout='rght.src="../../right.png"' title="Genesis 15"><img src="../../right.png" name="rght" border="0" alt="Genesis 15" /></a></div><div id="botleft"><a href="#" onmouseover='botleft.src="../../botleftgif.png"' onmouseout='botleft.src="../../botleft.png"' title="Top of Page"><img src="../../botleft.png" name="botleft" border="0" alt="Top of Page" /></a></div><div id="botright"><a href="#" onmouseover='botright.src="../../botrightgif.png"' onmouseout='botright.src="../../botright.png"' title="Top of Page"><img src="../../botright.png" name="botright" border="0" alt="Top of Page" /></a></div><div id="bot"><iframe width="100%" height="1500" scrolling="no" src="../../botmenu.htm" frameborder="0"></iframe></div></td></tr></table></div></body></html>