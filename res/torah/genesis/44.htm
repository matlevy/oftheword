
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8" /><meta name="viewport" content="width=device-width, initial-scale=1"><link rel="canonical" href="https://openbible.com/wlco/genesis/44.htm"><title>Genesis 44 WLC Consonants Only</title><link rel="stylesheet" href="../../bible.css" type="text/css" media="Screen" /><link rel="stylesheet" href="../../print.css" type="text/css" media="Print" /></head><body><div id="fx"><table width="100%" border="0" cellspacing="0" cellpadding="0" id="fx2"><tr><td><iframe width="100%" height="30" scrolling="no" src="../cmenus/genesis/44.htm" align="left" frameborder="0"></iframe></td></tr></table></div><div id="blnk"></div><div align="center"><table width="100%" border="0" cellspacing="0" cellpadding="0" class="maintable"><tr><td><div id="fx5"><table width="100%" border="0" cellspacing="0" cellpadding="0"><tr><td><iframe width="100%" height="112" scrolling="no" src="../top.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav1/genesis/44.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav2/genesis/44-1.htm" frameborder="0"></iframe></td></tr></table></div></td></tr></table></div><div align="center"><table width="100%" border="0" cellspacing="0" cellpadding="0" class="maintable3"><tr><td><div id="movebox2"><table width="100%" border="0" cellspacing="0" cellpadding="0" align="center"><tr><td><iframe src="../../menu.htm" width="100%" height="50" scrolling="no" frameborder="0"></iframe></td></tr></table><table border="0" align="center" cellpadding="0" cellspacing="0"><tr><td><div id="topheading"><a href="../genesis/43.htm" title="Genesis 43">&#9668;</a> Genesis 44 <a href="../genesis/45.htm" title="Genesis 45">&#9658;</a></div></td></tr></table></div><div align="center" class="maintable2"><table border="0" cellspacing="0" cellpadding="0" align="center"><tr><td><div id="leftbox"><div class="padleft"><div class="vheading"><table width="100%"><tr><td width="100%" valign="top">WLC Consonants Only</tr></table></div><div class="chap"><div style="direction:rtl"><p class="hebrew"><span class="reftext"><a href="../../text/genesis/44-1.htm"><b>1</b></a></span>ויצו את־אשר על־ביתו לאמר מלא את־אמתחת האנשים אכל כאשר יוכלון שאת ושים כסף־איש בפי אמתחתו׃ 
<span class="reftext"><a href="../../text/genesis/44-2.htm"><b>2</b></a></span>ואת־גביעי גביע הכסף תשים בפי אמתחת הקטן ואת כסף שברו ויעש כדבר יוסף אשר דבר׃ 
<span class="reftext"><a href="../../text/genesis/44-3.htm"><b>3</b></a></span>הבקר אור והאנשים שלחו המה וחמריהם׃ 
<span class="reftext"><a href="../../text/genesis/44-4.htm"><b>4</b></a></span>הם יצאו את־העיר לא הרחיקו ויוסף אמר לאשר על־ביתו קום רדף אחרי האנשים והשגתם ואמרת אלהם למה שלמתם רעה תחת טובה׃ 
<span class="reftext"><a href="../../text/genesis/44-5.htm"><b>5</b></a></span>הלוא זה אשר ישתה אדני בו והוא נחש ינחש בו הרעתם אשר עשיתם׃</p>
<p class="hebrew"><span class="reftext"><a href="../../text/genesis/44-6.htm"><b>6</b></a></span>וישגם וידבר אלהם את־הדברים האלה׃ 
<span class="reftext"><a href="../../text/genesis/44-7.htm"><b>7</b></a></span>ויאמרו אליו למה ידבר אדני כדברים האלה חלילה לעבדיך מעשות כדבר הזה׃ 
<span class="reftext"><a href="../../text/genesis/44-8.htm"><b>8</b></a></span>הן כסף אשר מצאנו בפי אמתחתינו השיבנו אליך מארץ כנען ואיך נגנב מבית אדניך כסף או זהב׃ 
<span class="reftext"><a href="../../text/genesis/44-9.htm"><b>9</b></a></span>אשר ימצא אתו מעבדיך ומת וגם־אנחנו נהיה לאדני לעבדים׃ 
<span class="reftext"><a href="../../text/genesis/44-10.htm"><b>10</b></a></span>ויאמר גם־עתה כדבריכם כן־הוא אשר ימצא אתו יהיה־לי עבד ואתם תהיו נקים׃ 
<span class="reftext"><a href="../../text/genesis/44-11.htm"><b>11</b></a></span>וימהרו ויורדו איש את־אמתחתו ארצה ויפתחו איש אמתחתו׃ 
<span class="reftext"><a href="../../text/genesis/44-12.htm"><b>12</b></a></span>ויחפש בגדול החל ובקטן כלה וימצא הגביע באמתחת בנימן׃ 
<span class="reftext"><a href="../../text/genesis/44-13.htm"><b>13</b></a></span>ויקרעו שמלתם ויעמס איש על־חמרו וישבו העירה׃</p>
<p class="hebrew"><span class="reftext"><a href="../../text/genesis/44-14.htm"><b>14</b></a></span>ויבא יהודה ואחיו ביתה יוסף והוא עודנו שם ויפלו לפניו ארצה׃ 
<span class="reftext"><a href="../../text/genesis/44-15.htm"><b>15</b></a></span>ויאמר להם יוסף מה־המעשה הזה אשר עשיתם הלוא ידעתם כי־נחש ינחש איש אשר כמני׃ 
<span class="reftext"><a href="../../text/genesis/44-16.htm"><b>16</b></a></span>ויאמר יהודה מה־נאמר לאדני מה־נדבר ומה־נצטדק האלהים מצא את־עון עבדיך הננו עבדים לאדני גם־אנחנו גם אשר־נמצא הגביע בידו׃ 
<span class="reftext"><a href="../../text/genesis/44-17.htm"><b>17</b></a></span>ויאמר חלילה לי מעשות זאת האיש אשר נמצא הגביע בידו הוא יהיה־לי עבד ואתם עלו לשלום אל־אביכם׃  פ</p>
<p class="hebrew"><span class="reftext"><a href="../../text/genesis/44-18.htm"><b>18</b></a></span>ויגש אליו יהודה ויאמר בי אדני ידבר־נא עבדך דבר באזני אדני ואל־יחר אפך בעבדך כי כמוך כפרעה׃ 
<span class="reftext"><a href="../../text/genesis/44-19.htm"><b>19</b></a></span>אדני שאל את־עבדיו לאמר היש־לכם אב או־אח׃ 
<span class="reftext"><a href="../../text/genesis/44-20.htm"><b>20</b></a></span>ונאמר אל־אדני יש־לנו אב זקן וילד זקנים קטן ואחיו מת ויותר הוא לבדו לאמו ואביו אהבו׃ 
<span class="reftext"><a href="../../text/genesis/44-21.htm"><b>21</b></a></span>ותאמר אל־עבדיך הורדהו אלי ואשימה עיני עליו׃ 
<span class="reftext"><a href="../../text/genesis/44-22.htm"><b>22</b></a></span>ונאמר אל־אדני לא־יוכל הנער לעזב את־אביו ועזב את־אביו ומת׃ 
<span class="reftext"><a href="../../text/genesis/44-23.htm"><b>23</b></a></span>ותאמר אל־עבדיך אם־לא ירד אחיכם הקטן אתכם לא תספון לראות פני׃ 
<span class="reftext"><a href="../../text/genesis/44-24.htm"><b>24</b></a></span>ויהי כי עלינו אל־עבדך אבי ונגד־לו את דברי אדני׃ 
<span class="reftext"><a href="../../text/genesis/44-25.htm"><b>25</b></a></span>ויאמר אבינו שבו שברו־לנו מעט־אכל׃ 
<span class="reftext"><a href="../../text/genesis/44-26.htm"><b>26</b></a></span>ונאמר לא נוכל לרדת אם־יש אחינו הקטן אתנו וירדנו כי־לא נוכל לראות פני האיש ואחינו הקטן איננו אתנו׃ 
<span class="reftext"><a href="../../text/genesis/44-27.htm"><b>27</b></a></span>ויאמר עבדך אבי אלינו אתם ידעתם כי שנים ילדה־לי אשתי׃ 
<span class="reftext"><a href="../../text/genesis/44-28.htm"><b>28</b></a></span>ויצא האחד מאתי ואמר אך טרף טרף ולא ראיתיו עד־הנה׃ 
<span class="reftext"><a href="../../text/genesis/44-29.htm"><b>29</b></a></span>ולקחתם גם־את־זה מעם פני וקרהו אסון והורדתם את־שיבתי ברעה שאלה׃ 
<span class="reftext"><a href="../../text/genesis/44-30.htm"><b>30</b></a></span>ועתה כבאי אל־עבדך אבי והנער איננו אתנו ונפשו קשורה בנפשו׃ 
<span class="reftext"><a href="../../text/genesis/44-31.htm"><b>31</b></a></span>והיה כראותו כי־אין הנער ומת והורידו עבדיך את־שיבת עבדך אבינו ביגון שאלה׃ 
<span class="reftext"><a href="../../text/genesis/44-32.htm"><b>32</b></a></span>כי עבדך ערב את־הנער מעם אבי לאמר אם־לא אביאנו אליך וחטאתי לאבי כל־הימים׃ 
<span class="reftext"><a href="../../text/genesis/44-33.htm"><b>33</b></a></span>ועתה ישב־נא עבדך תחת הנער עבד לאדני והנער יעל עם־אחיו׃ 
<span class="reftext"><a href="../../text/genesis/44-34.htm"><b>34</b></a></span>כי־איך אעלה אל־אבי והנער איננו אתי פן אראה ברע אשר ימצא את־אבי׃</p></div></div></div><div id="botbox"><div class="padbot"><div align="center">WLC Consonants Only<span class="p"><br /><br /></span>Section Headings Courtesy <a href="http://bereanbible.com/">Berean Study Bible</a><span class="p"><br /><br /></span><a href="https://openbible.com">OpenBible.com</a><span class="p"><br /><br /></span></div></div></div></div></td></tr></table></div><div id="left"><a href="../genesis/43.htm" onmouseover='lft.src="../../leftgif.png"' onmouseout='lft.src="../../left.png"' title="Genesis 43"><img src="../../left.png" name="lft" border="0" alt="Genesis 43" /></a></div><div id="right"><a href="../genesis/45.htm" onmouseover='rght.src="../../rightgif.png"' onmouseout='rght.src="../../right.png"' title="Genesis 45"><img src="../../right.png" name="rght" border="0" alt="Genesis 45" /></a></div><div id="botleft"><a href="#" onmouseover='botleft.src="../../botleftgif.png"' onmouseout='botleft.src="../../botleft.png"' title="Top of Page"><img src="../../botleft.png" name="botleft" border="0" alt="Top of Page" /></a></div><div id="botright"><a href="#" onmouseover='botright.src="../../botrightgif.png"' onmouseout='botright.src="../../botright.png"' title="Top of Page"><img src="../../botright.png" name="botright" border="0" alt="Top of Page" /></a></div><div id="bot"><iframe width="100%" height="1500" scrolling="no" src="../../botmenu.htm" frameborder="0"></iframe></div></td></tr></table></div></body></html>