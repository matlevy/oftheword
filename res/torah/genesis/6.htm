
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8" /><meta name="viewport" content="width=device-width, initial-scale=1"><link rel="canonical" href="https://openbible.com/wlco/genesis/6.htm"><title>Genesis 6 WLC Consonants Only</title><link rel="stylesheet" href="../../bible.css" type="text/css" media="Screen" /><link rel="stylesheet" href="../../print.css" type="text/css" media="Print" /></head><body><div id="fx"><table width="100%" border="0" cellspacing="0" cellpadding="0" id="fx2"><tr><td><iframe width="100%" height="30" scrolling="no" src="../cmenus/genesis/6.htm" align="left" frameborder="0"></iframe></td></tr></table></div><div id="blnk"></div><div align="center"><table width="100%" border="0" cellspacing="0" cellpadding="0" class="maintable"><tr><td><div id="fx5"><table width="100%" border="0" cellspacing="0" cellpadding="0"><tr><td><iframe width="100%" height="112" scrolling="no" src="../top.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav1/genesis/6.htm" frameborder="0"></iframe></td></tr></table><table width="100%" border="0" cellspacing="0" cellpadding="0"><tr><td><iframe width="100%" height="54" scrolling="no" src="../../nav2/genesis/6-1.htm" frameborder="0"></iframe></td></tr></table></div></td></tr></table></div><div align="center"><table width="100%" border="0" cellspacing="0" cellpadding="0" class="maintable3"><tr><td><div id="movebox2"><table width="100%" border="0" cellspacing="0" cellpadding="0" align="center"><tr><td><iframe src="../../menu.htm" width="100%" height="50" scrolling="no" frameborder="0"></iframe></td></tr></table><table border="0" align="center" cellpadding="0" cellspacing="0"><tr><td><div id="topheading"><a href="../genesis/5.htm" title="Genesis 5">&#9668;</a> Genesis 6 <a href="../genesis/7.htm" title="Genesis 7">&#9658;</a></div></td></tr></table></div><div align="center" class="maintable2"><table border="0" cellspacing="0" cellpadding="0" align="center"><tr><td><div id="leftbox"><div class="padleft"><div class="vheading"><table width="100%"><tr><td width="100%" valign="top">WLC Consonants Only</tr></table></div><div class="chap"><div style="direction:rtl"><p class="hebrew"><span class="reftext"><a href="../../text/genesis/6-1.htm"><b>1</b></a></span>ויהי כי־החל האדם לרב על־פני האדמה ובנות ילדו להם׃ 
<span class="reftext"><a href="../../text/genesis/6-2.htm"><b>2</b></a></span>ויראו בני־האלהים את־בנות האדם כי טבת הנה ויקחו להם נשים מכל אשר בחרו׃ 
<span class="reftext"><a href="../../text/genesis/6-3.htm"><b>3</b></a></span>ויאמר יהוה לא־ידון רוחי באדם לעלם בשגם הוא בשר והיו ימיו מאה ועשרים שנה׃ 
<span class="reftext"><a href="../../text/genesis/6-4.htm"><b>4</b></a></span>הנפלים היו בארץ בימים ההם וגם אחרי־כן אשר יבאו בני האלהים אל־בנות האדם וילדו להם המה הגברים אשר מעולם אנשי השם׃  פ</p>
<p class="hebrew"><span class="reftext"><a href="../../text/genesis/6-5.htm"><b>5</b></a></span>וירא יהוה כי רבה רעת האדם בארץ וכל־יצר מחשבת לבו רק רע כל־היום׃ 
<span class="reftext"><a href="../../text/genesis/6-6.htm"><b>6</b></a></span>וינחם יהוה כי־עשה את־האדם בארץ ויתעצב אל־לבו׃ 
<span class="reftext"><a href="../../text/genesis/6-7.htm"><b>7</b></a></span>ויאמר יהוה אמחה את־האדם אשר־בראתי מעל פני האדמה מאדם עד־בהמה עד־רמש ועד־עוף השמים כי נחמתי כי עשיתם׃</p>
<p class="hebrew"><span class="reftext"><a href="../../text/genesis/6-8.htm"><b>8</b></a></span>ונח מצא חן בעיני יהוה׃  פ</p>
<p class="hebrew"><span class="reftext"><a href="../../text/genesis/6-9.htm"><b>9</b></a></span>אלה תולדת נח נח איש צדיק תמים היה בדרתיו את־האלהים התהלך־נח׃ 
<span class="reftext"><a href="../../text/genesis/6-10.htm"><b>10</b></a></span>ויולד נח שלשה בנים את־שם את־חם ואת־יפת׃</p>
<p class="hebrew"><span class="reftext"><a href="../../text/genesis/6-11.htm"><b>11</b></a></span>ותשחת הארץ לפני האלהים ותמלא הארץ חמס׃ 
<span class="reftext"><a href="../../text/genesis/6-12.htm"><b>12</b></a></span>וירא אלהים את־הארץ והנה נשחתה כי־השחית כל־בשר את־דרכו על־הארץ׃    ס</p>
<p class="hebrew"><span class="reftext"><a href="../../text/genesis/6-13.htm"><b>13</b></a></span>ויאמר אלהים לנח קץ כל־בשר בא לפני כי־מלאה הארץ חמס מפניהם והנני משחיתם את־הארץ׃ 
<span class="reftext"><a href="../../text/genesis/6-14.htm"><b>14</b></a></span>עשה לך תבת עצי־גפר קנים תעשה את־התבה וכפרת אתה מבית ומחוץ בכפר׃ 
<span class="reftext"><a href="../../text/genesis/6-15.htm"><b>15</b></a></span>וזה אשר תעשה אתה שלש מאות אמה ארך התבה חמשים אמה רחבה ושלשים אמה קומתה׃ 
<span class="reftext"><a href="../../text/genesis/6-16.htm"><b>16</b></a></span>צהר ׀ תעשה  לתבה ואל־אמה תכלנה  מלמעלה ופתח התבה בצדה תשים תחתים שנים ושלשים תעשה׃ 
<span class="reftext"><a href="../../text/genesis/6-17.htm"><b>17</b></a></span>ואני הנני מביא את־המבול מים על־הארץ לשחת כל־בשר אשר־בו רוח חיים מתחת השמים כל אשר־בארץ יגוע׃ 
<span class="reftext"><a href="../../text/genesis/6-18.htm"><b>18</b></a></span>והקמתי את־בריתי אתך ובאת אל־התבה אתה ובניך ואשתך ונשי־בניך אתך׃ 
<span class="reftext"><a href="../../text/genesis/6-19.htm"><b>19</b></a></span>ומכל־החי מכל־בשר שנים מכל תביא אל־התבה להחית אתך זכר ונקבה יהיו׃ 
<span class="reftext"><a href="../../text/genesis/6-20.htm"><b>20</b></a></span>מהעוף למינהו ומן־הבהמה למינה מכל רמש האדמה למינהו שנים מכל יבאו אליך להחיות׃ 
<span class="reftext"><a href="../../text/genesis/6-21.htm"><b>21</b></a></span>ואתה קח־לך מכל־מאכל אשר יאכל ואספת אליך והיה לך ולהם לאכלה׃ 
<span class="reftext"><a href="../../text/genesis/6-22.htm"><b>22</b></a></span>ויעש נח ככל אשר צוה אתו אלהים  כן עשה׃    ס</p></div></div></div><div id="botbox"><div class="padbot"><div align="center">WLC Consonants Only<span class="p"><br /><br /></span>Section Headings Courtesy <a href="http://bereanbible.com/">Berean Study Bible</a><span class="p"><br /><br /></span><a href="https://openbible.com">OpenBible.com</a><span class="p"><br /><br /></span></div></div></div></div></td></tr></table></div><div id="left"><a href="../genesis/5.htm" onmouseover='lft.src="../../leftgif.png"' onmouseout='lft.src="../../left.png"' title="Genesis 5"><img src="../../left.png" name="lft" border="0" alt="Genesis 5" /></a></div><div id="right"><a href="../genesis/7.htm" onmouseover='rght.src="../../rightgif.png"' onmouseout='rght.src="../../right.png"' title="Genesis 7"><img src="../../right.png" name="rght" border="0" alt="Genesis 7" /></a></div><div id="botleft"><a href="#" onmouseover='botleft.src="../../botleftgif.png"' onmouseout='botleft.src="../../botleft.png"' title="Top of Page"><img src="../../botleft.png" name="botleft" border="0" alt="Top of Page" /></a></div><div id="botright"><a href="#" onmouseover='botright.src="../../botrightgif.png"' onmouseout='botright.src="../../botright.png"' title="Top of Page"><img src="../../botright.png" name="botright" border="0" alt="Top of Page" /></a></div><div id="bot"><iframe width="100%" height="1500" scrolling="no" src="../../botmenu.htm" frameborder="0"></iframe></div></td></tr></table></div></body></html>